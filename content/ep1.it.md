<!----- Conversion time: 0.594 seconds.


Using this Markdown file:

1. Cut and paste this output into your source file.
2. See the notes and action items below regarding this conversion run.
3. Check the rendered output (headings, lists, code blocks, tables) for proper
   formatting and use a linkchecker before you publish this page.

Conversion notes:

* Docs to Markdown version 1.0β17
* Fri Sep 20 2019 07:20:12 GMT-0700 (PDT)
* Source doc: https://docs.google.com/a/teamdigitale.governo.it/open?id=12nuYBLeyLkzOEkXex9vODuPbH40PgmMTDuNqdSubFPg
* This is a partial selection. Check to make sure intra-doc links work.
----->



## Introduzione

In questa storia introduciamo il concetto di **sicurezza digitale **legato ai corretti comportamenti delle persone in ambiente lavorativo e privato. Secondo FONTE, **circa l’80 per cento degli attacchi informatici avvengono “tra il computer e la sedia”**, ovvero non dipendono da debolezze tecniche dei sistemi informatici ma dall’errore umano. Questo significa che i dipendenti sono un anello importante per la protezione dei dati aziendali, la sicurezza digitale è quindi responsabilità di ognuno di noi. Obiettivo del corso è fornire **strumenti base per aumentare la sicurezza**, anche attraverso dei comportamenti individuali prudenti. 

In questa storia, ad esempio, impariamo cosa può succedere (e succede davvero, nel mondo reale!) quando non si prendono le dovute precauzioni **nella gestione dei documenti di lavoro**, che possono contenere delle informazioni preziose... 


## I personaggi della storia

**Ludovica, la capa**

Ludovica è un manager di ferro. Sempre attenta a tutti i dettagli, è una lavoratrice instancabile.

**L’assistente Carla**

Carla è l’assistente di Ludovica. Si divide tra gli impegni in ufficio (davvero tanti) e il suo secondo “lavoro” di mamma, cercando di essere quanto più presente in famiglia. 

**Luca, figlio di Carla**

Luca fa l’ultimo anno di scuola elementare. Sempre pronto a inseguire un pallone che rotola, ogni tanto trova il tempo per fare i compiti...

**Maestro Filippo**

Filippo è il maestro più amato della classe di Luca: si è guadagnato questo privilegio grazie alla sua simpatia, ma anche perché cerca sempre nuove attività creative per liberare la fantasia dei ragazzi!


## La storia

![Carla](/img/EP1_images/S1_V1.png)





## Glossario

**Clean Desk Policy**: In italiano “Politica della scrivania pulita”, consiste nel tenere sempre la scrivania sgombra da documenti alla fine della giornata lavorativa, o quando ci si allontana dalla propria postazione. \


**Dumpster Diving**: Consiste nel recupero di informazioni sensibili rovistando nella spazzatura.


## Link e storie simili e approfondimenti

Qualsiasi tipo di documento che stampi potrebbe sempre avere al suo interno qualche contenuto “sensibile”: numeri di telefono, indirizzi email o altri dati personali, appunti, cifre, scambi di email, importi relativi a dei pagamenti, o addirittura **informazioni riservate**. Quando stampi dei documenti ricorda sempre di:



*   Verificare la presenza di eventuali contenuti sensibili.
*   Non lasciarli incustoditi ad esempio sulla tua scrivania. 
*   Non gettarli nella spazzatura prima di averli distrutti.
*   Avere premura di custodirli in un posto sicuro anche quando sei a casa.
*   Non lasciarli nella stampante. 
*   Non creare mai copie non autorizzate di documenti riservati.

In particolare alla fine di una giornata di lavoro è importante: \




*   Riporre i documenti in luogo sicuro (ad esempio: armadio chiuso con serratura).
*   Distruggere i documenti non più  utilizzati, eventualmente tenendo traccia (log) di ciò che è stato distrutto, se richiesto.
*   Bloccare lo schermo ogni volta che ci si allontana dalla propria postazione, impostando una password per la riattivazione.
*   Spegnere il proprio computer prima di lasciare l’ufficio.
*   In caso si lavori con il portatile, spegnerlo prima di portarlo con sé (non chiuderlo e basta, né  impostarlo in “sleep” o “ibernate”.
*   Non annotare informazioni riservate, come ad esempio password, su foglietti o post-it, lasciandoli sulla scrivania o attaccati al muro del tuo ufficio o sul monitor.
*   Custodire le pennette USB accuratamente, se necessario sotto chiave, ricordando sempre che tipo di documenti sono salvati al loro interno. 

<!-- Docs to Markdown version 1.0β17 -->
