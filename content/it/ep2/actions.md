---
name: "Cosa devo fare?"
---

Quando gestisci delle credenziali di accesso a qualsiasi servizio (la tua mail, il tuo computer in ufficio o un qualsiasi software) ricorda sempre di:

- **Non comunicare mai la password**, neanche a familiari. Le password sono sempre strettamente personali. 
- Non cedere mai a nessuno eventuali smart card di accesso ai sistemi informativi 
- **Non divulgare a terze persone**, o "improvvisati operatori", codici di accesso, pin o credenziali. Il personale tecnico può effettuare verifiche e controlli solo dopo previo accordo con l'utente e la società e a seguito di una richiesta di intervento tecnico documentata.
- Non utilizzare una eventuale password generata in automatico dal sistema quando ti iscrivi a un servizio o a una piattaforma, ma - se possibile - cambia la password al primo accesso.
- Quando scegli una password, **non utilizzare dati personali** come: data di nascita, nomi di parenti, familiari, amici, animali, codice fiscale, partiva iva e così via.
- Scegli password complesse, di **almeno 8 caratteri** e che contengano lettere maiuscole e minuscole, numeri e caratteri speciali. 
- Modifica periodicamente le password di accesso: buona norma è cambiare ogni password almeno ogni 6 mesi.
- Conserva in maniera sicura le credenziali di accesso, evitando di memorizzarle su fogli di carta, documenti cartacei o file conservati all'interno della postazione di lavoro.
- Scegli password univoche: evita di usare la stessa password per altre utenze, siti, app o servizi.