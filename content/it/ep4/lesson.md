---
name: "La lezione di oggi"
---

Ti sembra incredibile quello che hai letto? Eppure una volta partito, un malware non si ferma! Una volta che ha infettato il computer, ha la capacità di auto replicarsi e propagarsi per l’intera rete a cui è connesso; oltre a diffondersi nel web sfruttando la rubrica contatti del computer compromesso.

Che cosa sarebbe accaduto se la nostra eroina SiDi non fosse intervenuta in tempo?
Quasi sicuramente Carla avrebbe perso, in maniera irreversibile, tutti i suoi dati, e non avendo a disposizione un backup recente del suo computer, non avrebbe potuto ripristinarlo allo stato precedente l’attacco.

Se il malware è in effetti un ransom-ware (ransom=riscatto), proverà a “bloccare” tutti i files del computer con una “chiave di sblocco” inserita dal malintenzionato che lo ha inviato. In questo modo il criminale chiede danaro per fornire la chiave e recuperare i files bloccati dell’utente. In molti casi questo avviene con un TIMER che alla scadenza cancella e distrugge tutto!
