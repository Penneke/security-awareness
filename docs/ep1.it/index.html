



<h2 id="introduzione">Introduzione</h2>

<p>In questa storia introduciamo il concetto di **sicurezza digitale **legato ai corretti comportamenti delle persone in ambiente lavorativo e privato. Secondo FONTE, <strong>circa l’80 per cento degli attacchi informatici avvengono “tra il computer e la sedia”</strong>, ovvero non dipendono da debolezze tecniche dei sistemi informatici ma dall’errore umano. Questo significa che i dipendenti sono un anello importante per la protezione dei dati aziendali, la sicurezza digitale è quindi responsabilità di ognuno di noi. Obiettivo del corso è fornire <strong>strumenti base per aumentare la sicurezza</strong>, anche attraverso dei comportamenti individuali prudenti.</p>

<p>In questa storia, ad esempio, impariamo cosa può succedere (e succede davvero, nel mondo reale!) quando non si prendono le dovute precauzioni <strong>nella gestione dei documenti di lavoro</strong>, che possono contenere delle informazioni preziose&hellip;</p>

<h2 id="i-personaggi-della-storia">I personaggi della storia</h2>

<p><strong>Ludovica, la capa</strong></p>

<p>Ludovica è un manager di ferro. Sempre attenta a tutti i dettagli, è una lavoratrice instancabile.</p>

<p><strong>L’assistente Carla</strong></p>

<p>Carla è l’assistente di Ludovica. Si divide tra gli impegni in ufficio (davvero tanti) e il suo secondo “lavoro” di mamma, cercando di essere quanto più presente in famiglia.</p>

<p><strong>Luca, figlio di Carla</strong></p>

<p>Luca fa l’ultimo anno di scuola elementare. Sempre pronto a inseguire un pallone che rotola, ogni tanto trova il tempo per fare i compiti&hellip;</p>

<p><strong>Maestro Filippo</strong></p>

<p>Filippo è il maestro più amato della classe di Luca: si è guadagnato questo privilegio grazie alla sua simpatia, ma anche perché cerca sempre nuove attività creative per liberare la fantasia dei ragazzi!</p>

<h2 id="la-storia">La storia</h2>

<p><img src="/img/EP1_images/S1_V1.png" alt="Carla" /></p>

<h2 id="glossario">Glossario</h2>

<p><strong>Clean Desk Policy</strong>: In italiano “Politica della scrivania pulita”, consiste nel tenere sempre la scrivania sgombra da documenti alla fine della giornata lavorativa, o quando ci si allontana dalla propria postazione. </p>

<p><strong>Dumpster Diving</strong>: Consiste nel recupero di informazioni sensibili rovistando nella spazzatura.</p>

<h2 id="link-e-storie-simili-e-approfondimenti">Link e storie simili e approfondimenti</h2>

<p>Qualsiasi tipo di documento che stampi potrebbe sempre avere al suo interno qualche contenuto “sensibile”: numeri di telefono, indirizzi email o altri dati personali, appunti, cifre, scambi di email, importi relativi a dei pagamenti, o addirittura <strong>informazioni riservate</strong>. Quando stampi dei documenti ricorda sempre di:</p>

<ul>
<li>Verificare la presenza di eventuali contenuti sensibili.</li>
<li>Non lasciarli incustoditi ad esempio sulla tua scrivania.</li>
<li>Non gettarli nella spazzatura prima di averli distrutti.</li>
<li>Avere premura di custodirli in un posto sicuro anche quando sei a casa.</li>
<li>Non lasciarli nella stampante.</li>
<li>Non creare mai copie non autorizzate di documenti riservati.</li>
</ul>

<p>In particolare alla fine di una giornata di lavoro è importante: </p>

<ul>
<li>Riporre i documenti in luogo sicuro (ad esempio: armadio chiuso con serratura).</li>
<li>Distruggere i documenti non più  utilizzati, eventualmente tenendo traccia (log) di ciò che è stato distrutto, se richiesto.</li>
<li>Bloccare lo schermo ogni volta che ci si allontana dalla propria postazione, impostando una password per la riattivazione.</li>
<li>Spegnere il proprio computer prima di lasciare l’ufficio.</li>
<li>In caso si lavori con il portatile, spegnerlo prima di portarlo con sé (non chiuderlo e basta, né  impostarlo in “sleep” o “ibernate”.</li>
<li>Non annotare informazioni riservate, come ad esempio password, su foglietti o post-it, lasciandoli sulla scrivania o attaccati al muro del tuo ufficio o sul monitor.</li>
<li>Custodire le pennette USB accuratamente, se necessario sotto chiave, ricordando sempre che tipo di documenti sono salvati al loro interno.</li>
</ul>


